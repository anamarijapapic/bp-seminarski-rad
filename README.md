# Baze podataka - SRC113

### MS Access

SOSS Kopilica, Računarstvo - 2. godina, 3. semestar; akademska godina 2021./2022.

Nositelj predmeta: Ivica Ružić, v. pred.  

# Seminarski rad
## Izrada aplikacije za popis informatičke opreme

### Opis zadatka i zahtjevi:

Popisom informatičke opreme se vodi stanje opreme koje se nalazi u nekom poduzeću. Oprema se dijeli na strojnu opremu (eng: hardware) i na programsku opremu (eng: software). Programska oprema se nalazi (namještena je) na strojnoj opremi, a strojna oprema se nalazi u nekoj prostoriji. Programska oprema se može nalaziti na različitoj strojnoj opremi, a strojna oprema se može nalaziti samo u jednoj prostoriji. Cilj popisa je da u svakom trenutku možemo znati gdje se nalazi strojna i programska oprema. 

-	Omogućiti unos i ažuriranje svih podataka potrebnih za rad u aplikaciji.
-	Svim podacima se mora omogućiti pristup preko aplikacije, tj. preko formi (a ne direktno preko tablica). Drugim riječima svo upisivanje podataka mora biti napravljeno preko aplikacije.
-	Omogućiti unos i ažuriranje opreme (naziv, namjena, vlasnik,...).
-	Omogućiti ispis popisa posebno strojne, a posebno programske opreme sortirano po nazivu opreme.
-	Omogućiti ispis popisa opreme (i strojne i programske) koja se nalazi u nekoj prostoriji. Na popisu oprema mora biti ispisani na način da je sortirani po nazivu te treba biti zbrojena količina opreme koja se nalazi u pojedinoj prostoriji.

Gore su navedeni zahtjevi koje obavezno treba ispuniti, a za više ocjene studenti moraju samostalno uočiti (i riješiti) dodatne zahtjeve. Programski alat, jezik i SUBP moraju biti identični alatima obrađenim na laboratorijskim vježbama.

### Model podataka:

Svaka skupina treba izraditi model podataka kojim se mogu riješiti postavljeni zahtjevi. Model podataka se sastoji od dijagrama E-R, te popisa atributa za svaku tablicu. Za svaki atribut treba napisati naziv, tip podatka, veličinu i kardinalitet (minimalni i maksimalni), te oznaku za ključeve (primarne i strane).

### Aplikacija i obrana rada:

Svaka skupina treba izraditi aplikaciju po popisu zahtjeva. Pri izradi aplikacije se treba držati svih naučenih pravila (posebno treba obratiti pažnju na izvore podataka - data source). Na obrani rada moraju biti svi članovi pojedine skupine. Pred početak obrane rada treba predati papirnato izvješće.

U elektoničkoj verziji treba predati dvije datoteke. Jedna je s cijelim kodom (naziv Kod_Prezime.zip), a druga je za Izvješće (naziv Izvjesce_Prezime.pdf ili doc ili rtf, font: Times New Roman, veličina 12). Nemojte zaboraviti napisati podatke o studentima koji su u skupini (ime, prezime, broj indeksa), datum predaje, naziv kolegija, zadatak…
